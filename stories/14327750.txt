Het vinden van de perfecte jeans gaat niet volledig zonder struggles. Tijdens het passen neem je er een stuk of zeven mee in de hoop dat er één goede tussen zit. Bij de een heb je een te dikke kont, terwijl je met de andere broek zowat de hele vloer kan schoonvegen doordat die zo lang is. Maar no worries... wij hebben spijkergoeie tips voor je over welke jeans het beste bij jouw figuur past.

Terwijl menig vrouw droomt van benen zoals de Victoria's Secret Angels… is het voor jou iedere keer weer een heel karwei om een broek te vinden die niet op een driekwart jeans lijkt. Broeken met omgeslagen pijpen zijn geschikt voor een figuur met lange benen doordat de horizontale lijnen de benen op het juiste punt doorbreken. Probeer gedetailleerde broeken te vermijden en juist voor een jeans te gaan met wijd uitlopende pijpen.

Het probleem bij korte benen is dat je negen van de tien keer de broeken moet laten inkorten. Een broek met een hoge taille zorgt ervoor dat je benen langer lijken. Met een high waisted jeans ‘smokkel’ je als het ware een aantal centimeters weg van je bovenlichaam, waardoor het lijkt alsof je benen eerder beginnen. Laat lichte broeken vooral hangen, donkere kleuren geven een mooier resultaat. Ook de juiste schoenen maken een wereld van verschil. Een paar goede hakken laten je een aantal centimeters ‘groeien’. Maar het is te begrijpen als je er niet dagelijks op wilt lopen. Je zou daarom voor een kleur kunnen gaan tussen je schoenen, broek en sokken.

Kleine billen

Helaas zijn we niet allemaal gezegend met een achterwerk als Kim K. of Jennifer Lopez, maar met de juiste broek kun je toch de illusie wekken. Ga voor een jeans waarvan de zakken bewerkt zijn. Ook kun je een broek kiezen met wat leuke versiering op de kontzakken. Hierdoor zal de focus meer op je bips gelegd worden. Toch niet zo’n fan van al die poespas? Dan kun je het vrij simpel houden door een broek te kiezen met kontzakken die lager zitten of een baggymodel, zoals een boyfriend jeans.

Ronde billen

Voor de vrouwen onder ons die wel gezegend zijn met een paar mooie billen, wees niet bang om ze te showen. Een strakke broek zoals een skinny jeans is ideaal voor dit lichaam. Wil je juist vermijden dat de nadruk op je achterste ligt, dan kun je het beste gaan voor een broek met uitlopende pijpen. En hoe groter de afstand is tussen de zakken, hoe breder je billen lijken.

Smalle heupen

Voor een lichaam met smalle heupen is een skinny jeans zeer geschikt, omdat het ervoor zorgt dat de heupen ronder lijken. Dit komt doordat de broek strak om de benen heen zit. Daarnaast zijn ook heupbroeken en slimfit modellen perfect. De taillebroek daarentegen is echt een no go. Het geeft al snel een recht en mannelijk figuur.

Brede heupen

Kies een jeans met een rechte vorm. Dit zorgt ervoor dat je onderlichaam rechter lijkt en je heupen dus minder opvallen. Heb je daarnaast lange benen? Dan zal een broek met wijde pijpen je ook beeldig staan. Laat een jeans met teveel details en zakken lekker liggen... Hierdoor zal de focus rondom je heupen alleen maar erger worden.

Een buik(je)

Lang leve de high waist jeans! Dankzij een broek met een hoge taille kun je je buik verbergen. Koop vooral geen broeken die te strak zitten en vermijd een heupjeans, die zal namelijk niet veel goeds voor jouw figuur doen.

Zandloper figuur

Ga voor een spijkerbroek met rechte pijpen of een bootcut. Wat je vooral niet moet doen zijn de broekspijpen oprollen. Hierdoor zullen je benen korter ogen. Ga voor een paar mooie hakken om je look volledig af te maken, en een bonuspunt: ze zorgen er ook voor dat je benen optisch langer en slanker lijken.|||

<p>Het vinden van de perfecte jeans gaat niet volledig zonder struggles. Tijdens het passen neem je er een stuk of zeven mee in de hoop dat er één goede tussen zit. Bij de een heb je een te dik...