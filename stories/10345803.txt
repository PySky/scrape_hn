Pensare a come mai si desidera un sito web e quale è l’obiettivo principale che si vuole raggiungere tramite esso (tale scopo può andare dal più complesso, come creare un’ e-commerce con una rete di acquirenti, al più semplice ma non meno importante, come ad esempio essere semplicemente visibili sul web per fornire ai possibili interessati delle informazioni utili sulle nostre attività/prodotti). Per una attività turistica potrebbe essere quello di incrementare la disintermediazione e generare più contatti diretti dal sito web, sia telefonici che per email.

Fare una ricerca su internet per vedere che cosa già esiste in rete attorno al vostro stesso argomento e magari scegliere due o tre siti web che più ci colpiscono per grafica, sistemazione dei contenuti o altre caratteristiche che ci interessano (si può partire aprendo google e digitando le parole chiave o la frase che utilizzereste per cercare il vostro stesso prodotto/servizio e visionare almeno tutti i siti web della prima pagina dei risultati).

Preparare un semplice schema delle sezioni/pagine che vorremmo fossero presenti nel sito web, in modo da facilitare l’organizzazione dei contenuti. Identificare gli argomenti principali e poi discendere da quelli con sezioni complementari e sotto-categorie assegnando a ciascuna un contenuto specifico.

Preparare in una cartella tutto il materiale che riuscite a metetre insieme riguardante il vostro business: testi, descrizioni/dati dei prodotti, fotografie (possibilmente di alta qualità), video (sono e saranno sempre più importanti) e tutto ciò di cui già disponete anche in fatto di grafica/packaging come logo, brochure e depliants, pubblicità uscite su riviste e giornali; il tutto, possibilmente, in formato digitale.

Pensare ad alcuni possibili nomi per l’acquisto del dominio e preparare tutti i dati per l’acquisto: dati anagrafici / recapiti dell’acquirente e, se il dominio è da intestare ad un’azienda, anche tutti i dati relativi all’azienda. E’ buona norma non procedere autonomamente ed in anticipo all’acquisto del dominio in quanto il webmaster può suggerirvi delle soluzioni interessanti per il nome a dominio e soprattutto perché soltanto il webmaster, in base alle conoscenze che ha e a come deciderà di sviluppare il sito web, potrà consigliarvi il miglior piano hosting da acquistare e, se necessario, quali prodotti aggiuntivi (es: database).

Se si è interessati ad avere un sito web dinamico, ovvero con la possibilità di aggiornarne alcune pagine/sezioni in modo autonomo, pensare bene se poi veramente si avrà la costanza/voglia di effettuare tali aggiornamenti o identificare un referente unico che possa svolgere tale compito al nostro posto. Ho visto moltissimi siti web dinamici che, a distanza di anni, avevano sempre gli stessi contenuti inseriti inizialmente dal webmaster al momento della realizzazione del sito web. E un sito internet dinamico, con contenuti vecchi (le “news” di tre anni prima!) è una delle visioni più deleterie che possiate dare di voi a livello di immagine! Da evitare assolutamente!

E' bene precisare che indicizzazione e posizionamento sono due cose ben differenti. L'indicizzazione è la registrazione nel database di Google delle vostre pagine web; il posizionamento è un procedimento più lento e riguarda appunto la posizione (variabile) che le vostre pagine web occupano nei risultati di ricerca. Il posizionamento sui motori di ricerca è qualcosa che si acquisisce col tempo e il lavoro (SEO e Content Marketing), e avere furia può molto spesso risultare controproducente o addirittura, nello scenario attuale, costarvi una penalizzazione o addirittura la cancellazione del sito dai risultati.

E' importantissimo per le parti in causa stabilire e credere in un rapporto di fiducia reciproco. Essere consapevoli che il webmaster lavora per voi e cercherà di farlo nel miglior modo possibile in base alle sue conoscenze, alla sua esperienza e al budget disponibile, e che anche a lui stesso, in prima persona, preme di realizzare un ottimo sito web, in quanto andrà ad arricchire il suo personale portfolio di lavori svolti!

Se vi siete mossi bene e anticipo su questi punti siamo già a metà dell’opera :) ...e tutto il progetto di realizzazione e messa online del sito web proseguirà più speditamente, in modo migliore e con maggiore soddisfazione per entrambe le parti!|||

Realizzazione siti web, SEO e Web Marketing Turistico per una presenza efficace su internet! Guarda il video e contattami senza impegno. Livorno, Pisa e tutta la Toscana.