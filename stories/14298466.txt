Zowel in Nederland als in België doen zich zo’n 50 beroertes of CVA’s per dag voor. Een beroerte of CVA (Cerebrovasculair Accident) betekent letterlijk een ongeluk in de bloedvaten van de hersenen. Er zijn twee vormen waarin een beroerte kan voorkomen: een herseninfarct waarbij een bloedklonter de toevoer van bloed en dus van zuurstof naar de hersenen blokkeert, en een hersenbloeding door een bloedvat dat scheurt.

Ongeveer de helft van de beroertes zou kunnen voorkomen worden door een gezonde leefwijze. Wie al een beroerte (CVA) heeft gehad, of wie een waarschuwing heeft gekregen in de vorm van een mini-beroerte, een zogenaamde TIA, transiente ischemische aanval, moet extra voorzichtig zijn.

Ongeveer 10 procent van de patiënten krijgt binnen het jaar opnieuw een beroerte. De behandeling na de eerste beroerte zal ook steeds gericht zijn op het voorkomen van de volgende, afgezien van het bestrijden van de gevolgen van de eerste. Het is daarom steeds belangrijk om de voorgeschreven behandeling goed te blijven volgen.



|||

<p>Zowel in Nederland als in België doen zich zo’n 50 beroertes of CVA’s per dag voor. Een beroerte of CVA (Cerebrovasculair Accident) betekent letterlijk een ongeluk in de bloedvaten van de...