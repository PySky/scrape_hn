Cresce l’attesa per “Un tango per amore” una splendida milonga di beneficenza, in programma venerdì 12 maggio al Blue Marlin club, una suggestiva location a Boscotrecase in provincia di Napoli.

 La kermesse, giunta alla quarta edizione, è stata organizzata da Imma Costabile, in collaborazione con Almatango.

 Quando la solidarietà e la  danza si fondono in un unico abbraccio, si accende una luce intensa di amore per il prossimo, con il profondo desiderio di dare un contributo per i più bisognosi.

 Sarà proprio quella luce ad illuminare la serata di solidarietà per l’associazione ONLUS dei “I Bambini di Antonio Gallo”.

 Il progetto primario dell’Associazione “I bambini di Antonio” ruota intorno all’idea di fornire un’opportunità reale di sviluppo alle popolazioni povere del distretto di Kapeeka in Uganda; con un occhio di riguardo ai bambini che rappresentano il futuro del mondo.

 Dunque una serata di elevato contenuto sociale con l’adesione di tanti protagonisti del mondo del tango in Campania.

 

 Riflettori sull’esibizione di due bravissimi ballerini, Miky Padovano e Valentina Guglielmi. Alla consolle, ben quattro Tj, Alberto “El Ingeniero”Mandara, Enzo Climaco “Climax”, Fabiano Autori e Francesca Longobardi.

 Il contributo per la partecipazione è di Euro 10,00, comprensivo di un gustoso buffet offerto dall’accogliente e professionale staff del Blu Marlin Club. La serata avrà inizio alle 21.00.

“Ci saranno anche altre sorprese ad attenderci – dice l’organizzatrice Imma Costabile  – vi assicuriamo che sarete, per una sera, stelle lucenti a brillare soltanto per AMORE, per emozionarvi in un lungo e tenero abbraccio. Per me il vero amore e’ amare in carita. C’è un passo di un canto che adoro che dice: “Dov’è carita e amore, lì c’è Dio”, e io, questo canto, non solo lo canterò con tutto il mio cuore, ma voglio condividerlo con voi tutti…per godere di questa grande emozione”

 Il Blue Marlin club si trova a Boscotrecase in via Ugo Foscolo.|||

