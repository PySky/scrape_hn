Forum dyskusyjne może być źródłem wiedzy, miejscem, gdzie znajduje się pomoc w rozwiązaniu programistycznego problemu, ale może być także okazją do pomocy innym koderom. Nie wolno także zapominać, że wokół forów internetowych skupiają się społeczności, które czasami działają bardzo prężnie. Takie miejsca nierzadko pozwalają również zawierać przyjaźnie, znajdować pracę. Forum dyskusyjne to także okazja, aby po prostu porozmawiać z osobami o podobnych zainteresowaniach, wymienić doświadczenie. Gdzie zaglądają programiści? Oto nasza krótka lista takich miejsc.

Zaczynamy od miejsca, które jest niemal obowiązkowe dla każdego programisty. Co prawda jest to raczej serwis typy Q&A, ale uważamy, że nie powinno zabraknąć Stack Overflow, nawet gdy opisujemy typowe fora internetowe. Pisaliśmy już na łamach naszego portalu, dlaczego warto posiadać konto na Stack Overflow. Zachęcamy do zapoznania się z tym artykułem. Dodamy tutaj tylko, że ten portal to nieocenione źródło wiedzy, a przede wszystkim ogromna społeczność koderów z całego świata.

Właściciele serwisu chwalą się kilkoma milionami użytkowników i rzeczywiście łatwo zauważyć prężnie działającą wokół CodeProject społeczność. Od razu warto podkreślić, że ten portal to nie tylko forum, ale również ciekawe artykuły oraz szybkie pytania i odpowiedzi. Tutaj interesuje nas jednak przede wszystkim forum. To miejsce właściwie dla programistów wszystkich języków i technologii.

Tym razem duże polskie forum, które gromadzi wielu naszych rodzimych koderów. Znajdziemy tam liczne działy, dotyczące różnych języków i technologii. Jest coś dla miłośników C++, Java, Python i nie tylko. Dodatkowo można podyskutować również na temat algorytmów, baz danych, API, webmasterstwa, a nawet wymienić informacje na temat sprzętu komputerowego. Nie brakuje również ofert pracy i giełdy sprzedaży/wymiany.

Pozostajemy w Polsce. 4programmers.net to kolejne prężnie rozwijające się forum dla koderów. Coraz większa liczba użytkowników i błyskawicznie rosnąca ilość postów to potwierdzenie, że serwis znalazł uznanie między innymi wśród programistów. Forum zawiera bardzo wiele działów, a to ogromna ilość wiedzy. Do tego użytkownicy mogą zdobywać reputację (gromadząc punkty), która świadczy o zaangażowaniu w rozwój serwisu i pozwala na uzyskiwanie dodatkowych przywilejów.

Portal pasja-informatyki.pl koncentruje się na udostępnianie ciekawych tutoriali i kursów z dziedziny IT. Warto jednak pamiętać, że serwisowi towarzyszy także dynamicznie rozwijające się forum, gdzie można znaleźć wiele ciekawych informacji lub po prostu podyskutować na temat programowania. Jak podkreślają twórcy serwisu, forum ma zapewnić świeże spojrzenie na różne zagadnienia programistyczne i być po prostu wsparciem w nauce kodowania i w pracy programisty.

Nie tak duże, jak poprzednicy, ale również ciekawe forum dla programistów. Z miesiąca na miesiąc serwis zdobywa coraz więcej użytkowników. Forum zostało podzielone na takie działy jak Programowanie, Języki Skryptowe, Programowanie Funkcyjne, Bazy Danych, Projektowanie i inżynieria oprogramowania, Projektowanie stron internetowych, Praca, edukacja i kariera, Projekty oraz Elektronika, hardware i software. Każdy znajdzie tu dla siebie odpowiednią przestrzeń do zdobywania wiedzy i do wymiany doświadczeń.

Bardzo popularne forum anglojęzyczne, które może pochwalić się długą historią (działa od 2005 roku). Wcześniej jednak funkcjonowało pod nazwą TheScripts. Znajdziemy tam wiele informacji dla programistów różnych języków i technologii. Można podyskutować również o algorytmach. Dużo wątków, szybkie odpowiedzi, a przede wszystkim wysoki poziom merytoryczny – to zalety Bytes. Warto sprawdzić osobiście. Być może przypadnie Wam do gustu.

Tym razem polska propozycja dla koderów specjalizujących się w języku Python. Póki co, nie jest to jeszcze zbyt duża społeczność, ale nieustannie się rozwija. Forum funkcjonuje w ramach projektu Polish Python Coders Group. Można tam znaleźć zarówno podstawowe informacje o programowaniu w Python, jak i posty na temat frameworków. Jest także dział poświęcony konferencjom, szkoleniom i warsztatom na temat Python.

Kolejne forum, skupiające międzynarodowych użytkowników. Codecall to możliwość dyskutowania na temat bardzo wielu różnych języków programowania, także tych mniej popularnych. Znajdziemy tam również osobny dział poświęcony aplikacjom mobilnym. Nie zabrakło także licznych tutoriali. Nie jest to forum z „pierwszej ligi”, które może pochwalić się wieloma milionami użytkowników, ale również w Codecall można znaleźć ciekawe zasoby.

Kilkaset tysięcy postów, ogromna ilość działów – to charakteryzuje ProgrammersHeaven. Znajdziemy tam wiele przydatnych informacji na temat C, C++, C#, .Net, Visual Basic, Java, Ruby, PHP, Perl, Python i innych języków programowania. Administratorzy przygotowali również osobny dział dla koderów specjalizujących się w grach komputerowych, jak również dla osób zajmujących się technologiami mobilnymi. Do tego nie zabrakło również ogłoszeń o pracę.

Na jakie fora dyskusyjne zaglądacie najczęściej? Które są wasze ulubione? Podzielcie się Waszymi ulubionymi miejscami w internecie.|||

Forum dyskusyjne może być źródłem wiedzy, miejscem, gdzie znajduje się pomoc w rozwiązaniu programistycznego problemu, ale może być także okazją do pomocy ...