De zomer komt stilaan meer in zicht, dus verfrissende drankjes kunnen er altijd wel bij. Op een terrasje of als vieruurtje voor die extra boost energie : ijskoffie heeft het allemaal. Warme koffie op broeihete dagen is namelijk niet voor iedereen weggelegd. Maar zeg niet zomaar koffie tegen een ijskoffie. Maak zelf je ijskoffie om de grote hoeveelheden suiker en room te vermijden die ze erbij kappen in een koffiewinkel of die in de kant-en-klare koffiebekers in de supermarkt zitten.

Niet alleen is het een grote dorstlesser, je hoeft geen uur te wachten voor je kan slurpen van je te hete koffie. Als je op een warme dag van plan bent om naar de sportschool te gaan (sterkte!), dan is het een goed idee om ijskoffie te drinken een halfuurtje voor je vertrekt. Je hydrateert je lichaam dankzij het vocht en de cafeïne helpt je bloedcirculatie op gang en zorgt voor meer zuurstof.

Drink uiteraard met mate, ongeveer 3 kopjes per dag zijn voldoende om slapeloosheid en een te hoge bloeddruk te vermijden.

Wetenschappers hebben al vaak de impact van koffie onderzocht. Nu konden ze eindelijk concluderen dat koffie wel degelijk gezondheidsvoordelen heeft! Uiteraard krijg je meer energie door de cafeïne, maar deze stof zou ook vet verbranden omdat het je metabolisme stimuleert. Het godendrankje zou ook de lever beschermen tegen verschillende ziektes en je krijgt een hele hoop antioxidanten binnen. Die helpen het verouderingsproces tegen te gaan. Sommige mensen halen zelfs meer antioxidanten uit koffie dan uit fruit en groenten.|||

<p>De zomer komt stilaan meer in zicht, dus verfrissende drankjes kunnen er altijd wel bij. Op een terrasje of als vieruurtje voor die extra boost energie : ijskoffie heeft het allemaal. Warme ko...