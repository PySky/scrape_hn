Una volta che abbiamo scaricato i circa 2 GB dell’immagine ISO e e installato il tutto su una chiavetta USB, provarla diventa un vero gioco da ragazzi.

Per quanto riguarda il rilevamento dell’hardware non ho avuto problemi e i pacchetti installati di default coprono buona parte dalle esigenze normali di tutti i giorni, se manca qualcosa installarlo tramite Pacman è un attimo.

Apricity OS è una distro che si può tranquillamente consigliare a chi vuole provare una distro rolling release che abbia un certo appeal grafico e che abbia delle funzioni che normalmente non si trovano facilmente sulle altre distribuzioni.|||

Velocità, potenza, innovazione e facilità d’uso rendono Apricity OS una distro ideale sia per gli utenti alle prime armi che per i più esperti.